GitHubin Copilot aloitti katselmoinninsa koodiin tehtyjen muutosten yleiskatsauksella. Tämän jälkeen se esitti muutaman ehdotuksen refakturoinnin parantamiseksi. 

Ensimmäinen kommentti ehdotti selityksien lisäämistä koodiin helpottaakseen mahdollisten muiden kehittäjien työtä. Kommenteissa myös ehdotettiin tyhjän tilan poistamista, tiettyjen muuttujien siirtämistä luokkatasolle, virhetilanteiden hallintaan liittyviä muutoksia ja muuttujien uudelleennimeämistä.

Tietyt ehdotukset olivat aika hyödyllisiä. Esim. itse en yleensä kommentoi koodiani, mikä voi olla tietyssä mielessä huono tapa, jos työskentelen tiimissä. Toisaalta se toki voi lisätä koodihajua. Tietyiltä ehdotuksilta vaikutti puuttuvan ymmärrys metodin toiminnasta tai tarkoituksesta. Esim. Copilot ehdotti tiettyyn metodiin virhetilan hallintaan liittyvää muutosta, vaikka kyseinen virhetilanne ei ole mahdollinen.

Koin Copilotin ehdotukset koodin tyylin parantamiseksi kuitenkin hyödyllisiksi. Kommentointi ja järkevämpi muuttujien nimeäminen ovat hyviä tapoja, joita minun pitäisi harjoitella.