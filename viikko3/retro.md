Start, Stop, Continue, More of, Leff of Wheel on retrospektiivitekniikka, jonka idea on seuraava: paperille piirretään ympyrä, joka jaetaan viiteen osaan. Jokainen osa vastaa yhtä yllämainituista otsikoista. Tämän jälkeen tiimiä rohkaistaan esittämään ajatuksiaan ja kirjoittamaan ehdotuksia paperille. Tämä voi tapahtua esim. esittämällä tiimille kysymyksiä liittyen aiheeseen. Samalla syntyy keskustelua sprintin onnistumisesta. Lopuksi voidaan myös päättää ja sopia mahdollisista seuraavaan sprinttiin otettavista käytänteistä.

Glad, Sad, Mad on hyvin yleinen retrospektiivitekniikka. Sen ideana on, että tiimin jäsenet kirjoittavat huomionsa ja/tai ehdotuksensa, minkä jälkeen ne laitetaan johonkin yllämainitun otsikon alle. Näiden huomioiden tulisi olla lyhyesti kirjoitettuna, esim. post-it lapulle. Lappujen sijoitus voi tapahtua esim. valkotaululla. Tämän jälkeen pidetään äänestys, jossa valitaan yksi kommenteista tarkemman keskustelun aiheeksi. Näin jatketaan, kunnes joko kaikki kommentit on käyty läpi tai palaverin aika päättyy.